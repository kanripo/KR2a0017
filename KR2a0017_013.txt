# -*- mode: mandoku-view; -*-
#+TITLE: 南齊書
#+DATE: 2015-08-24 22:20:20.390720
#+PROPERTY: ID KR2a0017
#+PROPERTY: BASEEDITION WYG    
#+PROPERTY: JUAN 卷十三
<pb:KR2a0017_WYG_013-1a>¶
欽定四庫全書¶
　南齊書卷十三¶
　　梁　　　蕭　　　子　　　顯　　　撰¶
　志第五¶
　　天文下¶
史臣曰天文設象宜備内外兩宮但災之所躔不必遍¶
行景緯五星精晷與二曜而為七妖祥是主厯數攸司¶
盖有殊於列宿也若北辰不移據在杠軸衆星動流實¶
<pb:KR2a0017_WYG_013-1b>¶
繋天體五星從伏非闗二義故徐顯思以五星為非星¶
虞喜論之詳矣¶
　　五星相犯列宿雜¶
建元元年八月辛亥太白犯軒轅大星¶
九月癸丑太白從行於軫犯填星¶
二年六月丙子太白晝見¶
四年二月丙戌太白晝見在午上¶
六年辛夘太白晝見午上庚子太白入東井無所犯¶
<pb:KR2a0017_WYG_013-2a>¶
七月己未太白有光影¶
八月戊子太白從軒轅犯女主星甲辰太白從行犯軒¶
轅少民星¶
九月己夘太白從行犯太㣲西蕃上将辛酉太白從行¶
入太㣲在右執法星西北一尺戊辰太白從行犯太㣲¶
左執法¶
十二月壬子太白從行犯填星在氐度丙辰太白從行¶
犯房北頭第一星丁夘太白犯楗閉星¶
<pb:KR2a0017_WYG_013-2b>¶
永明元年六月己酉太白行犯太㣲上将星辛酉太白¶
行犯太㣲左執法¶
八月甲申太白犯南斗第四星¶
九月乙酉太白犯南斗第三星壬辰太白熒惑合同在¶
南斗度¶
十月丁夘太白犯哭星¶
二年正月戊戌太白晝見當午上¶
三月甲戌太白從行入羽林¶
<pb:KR2a0017_WYG_013-3a>¶
四月丙申太白從行犯東井鉞星¶
六月戊辰太白熒惑合同在輿鬼度己巳太白從行輿¶
鬼度犯嵗星¶
三年四月丁未太白晝見癸亥太白晝見當午上¶
五月戊子太白犯少民星¶
八月丁巳太白晝見當午上¶
十一月壬申太白從行入氐¶
十二月己酉太白填星合在箕度¶
<pb:KR2a0017_WYG_013-3b>¶
四年九月壬辰太白晝見當午丙午太白犯南斗¶
十一月庚子太白入羽林又犯天闗¶
五年五月丁酉太白晝見當午上庚子太白三犯畢左¶
股第一星西南一尺¶
六月甲戌太白犯東井北轅第三星在西一尺¶
八月甲寅太白從行入軒轅在女主星東北一尺二寸¶
不為犯戊辰太白從在太㣲西蕃上将星西南五寸辛¶
巳太白從在太㣲左執法星西北四寸¶
<pb:KR2a0017_WYG_013-4a>¶
六年四月辛酉太白從在熒惑北三寸為犯竝在東井¶
度¶
五月癸夘太白晝見當午上¶
六月己巳太白從在太㣲西蕃右執法星東南四寸為¶
犯¶
七月癸巳太白在氐角星東北一尺為犯¶
八月乙亥太白從行在房南第二左股次将星西南一¶
尺為犯¶
<pb:KR2a0017_WYG_013-4b>¶
閏八月甲午太白晝見當午¶
十一月戊午太白從在嵗星西北四尺同在尾度又在¶
熒惑東北六尺五寸在心度合宿¶
十二月壬寅太白從行在填星西南二尺五寸斗度¶
七年二月辛巳太白從行入羽林¶
十月癸酉太白在嵗星南相去一尺六寸從在箕度為¶
合¶
十一月丁夘太白從行入羽林¶
<pb:KR2a0017_WYG_013-5a>¶
八年正月丁未太白書見當午上¶
六月戊子太白從行入東井己丑太白晝見當午¶
八月庚辰太白從行在軒轅女主星南七尺為犯¶
九月丙申太白從行在太㣲西蕃上将星西南一尺為¶
犯丁未太白從行入太㣲辛酉太白從行在進賢西五¶
寸為犯¶
十月乙亥太白從行在亢南第二星西南一尺為犯甲¶
申太白從行入氐¶
<pb:KR2a0017_WYG_013-5b>¶
十一月戊戌太白從行在房北頭第二星東北一寸又¶
在楗閉星西南七寸竝為犯又在熒惑西北二尺為合¶
宿癸夘太白從行在熒惑東北一尺為犯¶
九年四月癸未太白從厯夕見西方從疾參宿一度比¶
来多隂至己丑開除己見在日北當西北維上薄昏不¶
見宿星則為先厯而見¶
六月丙子太白晝見當午上¶
七月辛夘太白從行入太㣲在西蕃上将星北四寸為¶
<pb:KR2a0017_WYG_013-6a>¶
犯¶
九月乙亥太白從行在南斗第四星北二寸為犯丁夘¶
太白在南斗第三星西一寸為犯¶
十年二月甲辰太白從行入羽林¶
五月辛巳太白從行入東井在軒轅西第一星東六寸¶
為犯¶
七月乙丑太白從行在軒轅大星東八寸為犯¶
十一年正月戊辰太白從行在嵗星西北六寸為犯在¶
<pb:KR2a0017_WYG_013-6b>¶
奎度¶
二月丁丑太白從行東井北轅西頭第一星東北一尺¶
為犯¶
四月戊子太白在五諸侯東第二星西北六寸為犯辛¶
丑太白從行入輿鬼在東北星西南四寸為犯¶
五月戊午太白晝見當午名為經天癸亥太白從行入¶
軒轅大星北一尺二寸無所犯¶
九月己酉太白晝見當午上¶
<pb:KR2a0017_WYG_013-7a>¶
十月丙戌太白行在進賢星西南四寸為犯¶
十一月戊戌太白從行入氐丁夘太白從行在楗閉星¶
西北六寸為犯¶
十二月壬辰太白從行在南斗第六星東南一尺為犯¶
辛丑太白從行在西建東星西南一尺為犯¶
建元元年五月己未熒惑犯太㣲西蕃上将又犯東蕃¶
上将¶
二年十月辛酉熒惑守太㣲¶
<pb:KR2a0017_WYG_013-7b>¶
四年六月戊子熒惑從行入東井無所犯戊戌熒惑在¶
東井度形色小而黄黒不明丁丑熒惑太白同在東井¶
度¶
七月甲戍熒惑從行入輿鬼犯積尸¶
十月癸未熒惑從行犯太㣲西蕃上将星丙戍熒惑從¶
入太㣲¶
十一月丙辰熒惑從行在太㣲犯右執法¶
永明元年正月己亥熒惑逆犯上相辛亥熒惑守角庚¶
<pb:KR2a0017_WYG_013-8a>¶
子熒惑逆入太㣲¶
三月丁夘熒惑守太白¶
六月戊申熒惑從犯亢己巳熒惑從行犯氐東南星¶
七月戊寅熒惑填星同在氐度丁亥熒惑行犯房北頭¶
第二星¶
八月乙丑熒惑從行犯天江甲戌熒惑犯南斗第五星¶
十一月丙申熒惑入羽林¶
二年八月庚午熒惑犯太㣲西蕃上将癸未熒惑犯太¶
<pb:KR2a0017_WYG_013-8b>¶
㣲右執法丁酉熒惑犯太㣲右執法¶
十月庚申熒惑犯進賢¶
十一月壬辰熒惑犯亢南苐二星丙申熒惑犯亢南星¶
十二月乙夘熒惑入氐¶
三年二月乙夘熒惑在房北頭第一星西北一尺徘徊¶
守房¶
四月戊戌熒惑犯¶
六月乙亥熒惑犯房癸亥熒惑犯天江南頭第二星¶
<pb:KR2a0017_WYG_013-9a>¶
八月丁巳熒惑犯南斗第五星¶
十一月丙戌熒惑從行入羽林¶
四年八月戊辰熒惑入太㣲癸酉熒惑犯太㣲右執法¶
戊子熒惑在太㣲¶
九月戊申熒惑犯嵗星己酉熒惑犯嵗星芒角相接¶
十月丁丑熒惑犯亢南頭第一星¶
十一月庚寅熒惑犯氐西南星¶
十二月己未熒惑犯房北頭第一星庚申熒惑入房北¶
<pb:KR2a0017_WYG_013-9b>¶
犯鉤鈐星¶
五年二月乙亥熒惑填星同在南斗度為合宿¶
九月乙未熒惑從行在哭星東相去半寸¶
六年四月癸丑熒惑伏在参度去太白二尺五寸辰星¶
去太白五尺三寸為合宿甲戌熒惑在辰星東南二尺¶
五寸俱從行入東井曠中無所犯¶
閏四月丁丑熒惑從行在氐西南星北七寸為犯己夘¶
熒惑從行入氐無所犯乙巳熒惑從行在房北頭第一¶
<pb:KR2a0017_WYG_013-10a>¶
上将右驂星南六寸為犯又在鉤鈐星西北五寸¶
十一月丙寅熒惑從行在嵗星西相去四尺同在尾度¶
為合宿¶
七年二月丙子熒惑從行在填星西相去二尺同在牽¶
牛度為合宿¶
三月戊午熒惑從在泣星西北七寸戊辰熒惑從行入¶
羽林¶
八月戊戌熒惑逆入羽林¶
<pb:KR2a0017_WYG_013-10b>¶
九月乙丑熒惑入羽林成句已¶
八年四月丙申熒惑從行入輿鬼在西北星東南二寸¶
為犯¶
十月乙亥熒惑入氐¶
十一月乙未熒惑從入北落門在第一星東南去鉤鈐¶
三寸為犯¶
九年三月甲午熒惑從在填星東七寸在嵗星南六寸¶
同在虗度為犯為合宿¶
<pb:KR2a0017_WYG_013-11a>¶
四月癸亥熒惑從行入羽林¶
閏七月辛酉熒惑從行在畢左股星西北一寸為犯¶
八月十四日熒惑應伏在昴三度前先歴在畢度二十¶
一日始逆行北轉垂及𤣥冬熒惑囚死之時而形色漸¶
大於常¶
十年二月庚子熒惑從入東井北轅西頭第一星西二¶
寸為犯¶
三月癸未熒惑從行在輿鬼西北七寸為犯乙酉熒惑¶
<pb:KR2a0017_WYG_013-11b>¶
從行入輿鬼¶
六月壬寅熒惑從行入太㣲¶
十一年二月庚戍熒惑從在鎮星西北六寸為犯同在¶
營室¶
五月戊午熒惑從行在嵗星西南六寸為犯同在婁度¶
八月辛巳熒惑從行入東井在南轅西第一星東北一¶
尺四寸¶
十一月丁巳熒惑逆行在五諸侯東星北四寸為犯¶
<pb:KR2a0017_WYG_013-12a>¶
隆昌元年三月乙丑熒惑從行入輿鬼西北星東一寸¶
為犯癸酉熒惑從行在輿鬼積尸星東北七寸為犯¶
閏三月甲寅熒惑從入軒轅¶
五月丁酉熒惑從入太㣲在右執法北二寸為犯¶
建元四年正月己夘嵗星太白俱從行同在婁度為合¶
宿¶
六月丁酉嵗星晝見¶
永明元年五月甲午嵗星入東井¶
<pb:KR2a0017_WYG_013-12b>¶
七月壬午嵗星晝見¶
三年五月丙子嵗星與太白合¶
六月辛丑嵗星與辰星合¶
十月己巳嵗星從入太㣲¶
十一月甲子嵗星從入太微犯右執法¶
四年閏二月丙辰嵗星犯太㣲上将¶
三月庚申嵗星犯太㣲上将¶
四月己未嵗星犯右執法¶
<pb:KR2a0017_WYG_013-13a>¶
八月乙巳嵗星犯進賢又與熒惑於軫度合宿¶
五年二月癸夘嵗星犯進賢¶
六月甲子嵗星盖見在軫度¶
十月己未嵗星從在氐西南星北七寸又辰星從入氐¶
在嵗星西四尺五寸又太白從在辰星東相去一尺同¶
在氐度三星為合宿¶
十二月甲戌嵗星晝見¶
六年三月甲申嵗星逆行入氐宿¶
<pb:KR2a0017_WYG_013-13b>¶
六月丙寅嵗星晝見在氐度¶
八年三月庚申嵗星守牽牛¶
九年二月壬午嵗星從在填星西七寸同在虚度為合¶
宿¶
閏七月辛酉嵗星在泣星北五寸為犯又守填星九月¶
辛夘在泣星西一尺五寸為合宿¶
永明元年六月辰星從行入太㣲在太白西北一尺¶
二年八月甲寅辰星于翼犯太白¶
<pb:KR2a0017_WYG_013-14a>¶
九年六月丙子辰星随太白於西方在七星度相去一¶
尺四寸為合宿¶
十一年九月丙辰辰星依厯應夕見西方亢宿一度至¶
九月八日不見¶
隆昌元年正月丙戌辰星見危度在太白北一尺為犯¶
建元三年十月癸丑填星逆行守氐¶
四年七月戊辰填星從行入氐¶
永明元年正月庚寅填星守房心¶
<pb:KR2a0017_WYG_013-14b>¶
三月甲子填星逆行犯西咸星¶
二年二月戊辰填星犯東咸星¶
四年十二月辛巳填星犯建星¶
七年十二月戊辰填星在須女度又辰星從行在填星¶
西南一尺一寸為合宿¶
八年三月庚申填星守哭星¶
九年七月庚戍填星逆在泣西星東北七寸為犯¶
十月甲午填星從行在泣星西北五寸為犯¶
<pb:KR2a0017_WYG_013-15a>¶
　　流星災¶
建元元年十月癸酉有流星大如三升塸色白尾長五¶
丈從南河東北二尺出北行歴輿鬼西過未至軒轅後¶
星而没没後餘中央曲如車輪俄頃化為白雲乆乃滅¶
流星自下而升名曰飛星三年十月丙午有流星大如¶
月赤白色尾長七丈西北行入紫宫中光照墻垣¶
四年正月辛未有流星大如三升塸赤色從北極第二¶
星北一尺出北行一丈而沒¶
<pb:KR2a0017_WYG_013-15b>¶
九月壬子流星如鵝卵從栁北出入軒轅又一枚如𤓰¶
大出西行沒空中¶
永明元年六月己酉有流星如二升椀從紫宫出南行¶
沒氐¶
二年三月庚辰有流星如二升椀從天市中出南行在¶
心後¶
四年二月乙丑有流星大如一升器戊辰有流星大如¶
五升器¶
<pb:KR2a0017_WYG_013-16a>¶
四月丁夘有流星大如一升器從南斗東北出西行經¶
斗入氐¶
六月丙戌有流星大如鴨卵從匏𤓰南出至虚而入¶
八月辛未有流星大如三升塸從觜星南出西南行入¶
天濛没¶
十一月戊寅有流星大如二升塸白色從亢東北出行¶
入天市¶
十二月丁巳有流星大如三升椀白色從天市帝座出¶
<pb:KR2a0017_WYG_013-16b>¶
東北行一丈而没¶
五年六月辛未有流星大如三升器没後有痕¶
九月丙申有流星大如四升器白色有光照地¶
十二月甲子西北有流星大如鴨卵黄白色尾長六尺¶
西南行一丈餘没¶
六年三月癸酉有流星大如鴨卵赤色無尾¶
四月丙辰北面有流星大如二升器白色北行六尺而¶
沒¶
<pb:KR2a0017_WYG_013-17a>¶
七月癸巳有流星大如鵝卵白色從匏𤓰南出西南行¶
一丈没空中須㬰又有流星大如五升器白色從北河¶
南出東北行一丈三尺没空中¶
十月戊寅南面有流星大如鷄卵赤色在東南行没没¶
後如連珠¶
十二月壬寅有流星大如鵝卵黄白色尾長三丈有光¶
没後有痕從梗河出西行一丈許没空中¶
七年正月甲寅有流星如五升器白色尾長四尺從坐¶
<pb:KR2a0017_WYG_013-17b>¶
旗星岀西行入五車而過没空中¶
六月丁丑流星大如二升器黄赤色有光尾長六尺許¶
從亢南岀西行入翼中而没没後如連珠¶
十月乙丑有流星如三升器赤黄色尾長六尺岀紫宫¶
内北極星東南行三丈没空中壬辰流星如三升器白¶
色有光從五車北岀行入紫宫抵北極第一第二星而¶
過落空中尾如連珠仍有音響似雷太史奏名曰天狗¶
八年四月癸巳有流星如二升器黄白色有光從心星¶
<pb:KR2a0017_WYG_013-18a>¶
南一尺許岀南行二丈没没後如連珠丁巳流星如鵝¶
卵白色長五丈許從角星東北二尺岀西北行没太㣲¶
西蕃上将星間¶
六月癸未有流星如鴨卵赤色從紫宫中岀西南行未¶
至大角五尺許没¶
七月戊申有流星如五升器赤白色長七尺東南行二¶
丈没空中¶
十月乙亥有流星如鵝卵白色從紫宫中岀西北行三¶
<pb:KR2a0017_WYG_013-18b>¶
丈許没空中¶
十一月乙未有流星如鵝卵赤白色有光無尾從氐北¶
一丈岀南行入氐中没辛丑流星如鵝卵白色從参伐¶
岀南行一丈没空中又有一流星大如三升器白色從¶
軫中岀東南行入婁中没¶
九年五月庚子有流星如鷄子白色無尾從紫宫裏黄¶
帝座星西二尺岀南行一丈没空中丁未流星如李子¶
白色無尾從奎東北大星東二尺岀東北行至天将軍¶
<pb:KR2a0017_WYG_013-19a>¶
而没戊申流星如鵝卵黄白色尾長二丈從箕星東一¶
尺岀南行四丈没¶
七月乙夘西南有流星大如二升器白色無尾西南行¶
一丈餘没戊午有流星如二升器黄白色有光從天江¶
星西出東北經天入参中而没没後如連珠¶
閏七月戊辰流星如鵝卵赤色尾長二尺從文昌西行¶
入紫宫没己巳西南有流星如二升器白色西南行一¶
丈没¶
<pb:KR2a0017_WYG_013-19b>¶
九月戊子有流星大如雞卵白色從少㣲星北頭岀東¶
行入太㣲抵帝座星而過未至東蕃次相一尺没如散¶
珠¶
十年正月甲戍有流星如五升器白色從氐中出東南¶
行經房道過從心星南二尺没¶
三月癸未有流星如雞卵青白色尾長四尺從牽牛南¶
八寸岀南行一丈没空中¶
十一年二月壬寅東北有流星如一升器白色無尾北¶
<pb:KR2a0017_WYG_013-20a>¶
行三丈而没¶
四月丙申有流星如三升器白色有光尾長一丈許從¶
箕星東北一尺岀行二丈許入斗度没空中臨没如連¶
珠¶
五月壬申有流星大如雞子黄白色從太㣲端門岀無¶
所犯西南行一丈許没没後有痕¶
七月辛酉有流星如雞子赤色無尾從氐中岀西行一¶
丈五尺没空中戊寅有流星如雞卵黄白色從紫宫東¶
<pb:KR2a0017_WYG_013-20b>¶
蕃内岀東北行一丈五尺至北極第五星西北四尺没¶
九月乙酉有流星如鴨卵黄白色從婁南一尺岀東行¶
二丈¶
十二月己丑西南有流星如三升器黄赤色無尾西南¶
行三丈許没散如遺火¶
永元三年夜天開黄色明照湏㬰有物絳色如小甕漸¶
漸大如倉廩聲隆隆如雷墜太湖中野雉皆雊世人呼¶
為木殃史臣案春秋緯天狗如大奔星有聲望之如火¶
<pb:KR2a0017_WYG_013-21a>¶
見則四方相射漢史云西北有三大星如日状名曰天¶
狗天狗岀則人相食天官云天狗状如大鏡星又云如¶
大流星色黄有聲其止地類狗所墜望之如火光炎炎¶
衝天其上鋭其下圎如數頃田見則流血千里破軍殺¶
将漢史又云昭明下為天狗所下兵起血流昭明星也¶
洛書云昭明見而覇者出運斗樞云昭明有芒角兵徴¶
也河圖云太白散為天狗漢史又云有星出其状赤白¶
有光即為天狗其下小無足所下國易政衆説不同未¶
<pb:KR2a0017_WYG_013-21b>¶
詳孰是推亂亡之運此其必天狗乎¶
　　老人星¶
建元元年十一月戊辰老人星見南方丙上八月癸卯¶
祠老人星¶
永明三年八月丁酉老人星見南方丙上¶
六年八月壬戌老人星見南方丙上¶
七年七月壬戍老人星見南方丙上¶
九年閏七月戊寅老人星見南方丙上¶
<pb:KR2a0017_WYG_013-22a>¶
十年八月乙酉老人星見¶
十一年九月丙寅老人星見南方丙上¶
　　白虹雲氣¶
建元四年二月辛夘白虹貫日¶
永明十年七月癸酉西方有白虹須㬰滅¶
十一年九月甲午西方有白虹南頭指申北頭指戍上¶
乆乆消㓕¶
建元四年二月辛夘黒氣大小二枝東至卯西至酉廣¶
<pb:KR2a0017_WYG_013-22b>¶
五丈乆乆消㓕¶
永明二年四月丁未北斗第六第七星間有一白氣¶
四年正月辛未黄白氣長丈五尺許入太㣲¶
永明四年正月癸未南靣有陣雲一丈許¶
五年四月己巳有雲色黒廣五尺東頭指丑西頭指酉¶
竝至地¶
十一月乙巳東南有陣雲髙一丈北至夘東南至已乆¶
乆㪚漫¶
<pb:KR2a0017_WYG_013-23a>¶
六年二月癸亥東西有一梗雲半天曲向西蒼白色¶
三月庚辰南面有梗雲黒色廣六寸¶
七年十月辛未有梗雲蒼黒色東頭至寅西頭指酉廣¶
三尺貫紫宫乆乆消漫¶
八年十一月乙未有梗雲黒色六尺許東頭至夘西頭¶
至酉乆乆散漫¶
十二月庚辰南靣有陣雲黒色髙一丈許東頭至已西¶
頭至未乆乆散漫¶
<pb:KR2a0017_WYG_013-23b>¶
十一年七月丙辰東面有梗雲蒼白色廣二尺三寸南¶
頭指已至地北頭指子至地乆乆漸散漫¶
贊曰陽精火鏡隂靈水存有禀有射代為明昏垂光滿¶
盖列景周渾具位臣輔備象街門災生霣薄祟起飛奔¶
弗忘人懼瑜瑕辯論若任天道竈亦多言¶
　¶
　¶
　南齊書卷十三¶
#+PROPERTY: JUAN 卷十三考證
<pb:KR2a0017_WYG_013-24a>¶
　南齊書卷十三考證¶
天文志下八月乙亥太白從行在房南第二左股次将¶
　星○(臣召南/)按左股係左服之訛房四星主車駕南¶
　星曰左驂次左服故曰第二左服¶
癸未熒惑犯太㣲右執法丁酉熒惑犯太㣲右執法○¶
　(臣永祚/)按癸未至丁酉計十五日不書逆行熒惑安¶
　能兩犯右執法意者先犯左執法次犯右執法耶¶
四月戊戌熒惑犯○犯字下必有闕文¶
<pb:KR2a0017_WYG_013-24b>¶
有流星大如三升塸○或疑塸字未詳(臣承蒼/)按南史¶
　毗騫國嘗遺扶南王純金五十人食器形如圎盤又¶
　如瓦塸名為多羅受五升又如椀者受一升塸與甌¶
　通從瓦從土其義一也¶
天狗状如大鏡星○大鏡星無考天官書原文状如大¶
　奔星為是¶
東西有一梗雲半天○爾雅釋詁梗正直也豈雲之直¶
　者耶下文又言曲向西或先直後曲故云¶
<pb:KR2a0017_WYG_013-25a>¶
　¶
　¶
　¶
　¶
　¶
　¶
　¶
　¶
<pb:KR2a0017_WYG_013-25b>¶
　¶
　¶
　¶
　¶
　¶
　¶
　¶
　南齊書卷十三考證¶
